# hello-world
Сценарій

     Бурхлива річка вже кригу ламає, 
     Весела веснянка далеко лунає. 
     Сніги розтопились, злилися струмками, 
     Земля молодіє, вкрилася квітками. 
     З чужої долини до рідного краю 
     Пташки прилетіли до рідного гаю. 
     Гаї всі і луки піснями озвалися 
     Веселі проміння з небес засіялись. 
     Весна молодая цвіте і пишає, 
     Всім дужую силу у душу вливає!
     
     Учасники фольклорного колективу: 
     Щиро просимо на вулицю,
     На свято,
     Зустрічать весну крилату! 
     Прийди, прийди, весно нивами 
     Вільними, щасливими!
     /До майданчика підходять молоді дівчата в українському одязі - учасники вокального ансамблю/.
     
     Дівчина: 
     Всі веснянку заспіваймо,
     Весну красну зустрічаймо!
     Вітаймо, вітаймо,
     Весну закликаймо!
     /Виконується веснянка "Благослови, мати, весну зустрічати" - сл. і муз. народні/.
     Блягослови, мати, весну закликати.
     Весну закликати, зиму проводжати.
     Весну закликати, зиму проводжати, 
     Зимонька в водичку, літечко в човночку.
     Благослови, мати, весну закликати, 
     Весну закликати, зиму проводжати!
     /Ця заклична пісня-веснянка виконується декілька раз різними групами, які підходять з різних сторін до майданчика. Під час останнього виконання до співаючих приєднуються музиканти. В цей час на галявині з'являється група хлопців, які несуть на майдан вербу; по мірі приближення до сценічної площадки вони заспівують веснянку "А вже весна, а вже красна"/.
     А вже весна, а вже красна. 
     Із стріх вода капле.
     Молодому козакові 
     Мандрівочка пахне.
     Як поїхав козаченько 
     У чистеє поле,
     За ним, за ним дівчинонька: 
     "Вернися, соколе!"
     "Не вернуся, забарюся, 
     Гордуєш ти мнов,
     Вже буде те гордування 
     Все перед тобою!"
     /На сценічному майданчику хлопці ставлять вербичку, дівчата починають її прикрашати, інші водять біля неї танок/. "Круговий танок "Веснянка " сл. О.Олеся, муз. П.Козицького:
     А вже красне сонечко припекло, припекло, 
     Ясне, щире золото розлило, розлило. 
     Зеленіють проліски у ліску, у ліску, 
     Швидко буде земля вся в вінку, вся в вінку. 
     Ой, сонечку-батечку, догоди, догоди, 
     А ти, земле-матінко, уроди, уроди!
     
     Учасниці фольклорного ансамблю:
     Гарно танцювали, гарно прикрашали. Пора й весну закликати!
     Голуба весняночко, завітай 
     В наш донецький, радісний, світлий край!
     На зорі порошею вкрий сади,
     Щоб давали літечком нам плоди!
     Урожаєм сонячним в полі грай,
     Щоб багатством славився рідний край!
     
     /Під ліричну мелодію з'являється Весна. За народним звичаєм її обсипають пелюстками квітів, пшеницею/.
     
     Весна вклоняється:
     "Дорогі друзі, благословіть у дальню доріженьку: неозорі колгоспні лани зеленими килимами застелять, сади буйним квітом квітчати, співуче птацтво розвеселяти, росами-перлинами землю всипати, теплими дощами напувать, ясним сонечком согрівати, дорідні врожаї готувати!" 
     
     Учасниця фольклорного ансамблю:
     Іди, донечко, щаслива і здорова, одягни нашу землю шовковими хлібами, пахучими квітами. Понеси щастя всім людям. Заглянь променистим сяйвом у кожне віконечко, зігрій теплом і щедрістю все на землі. Нехай летить ця біла голубка на мир і щастя.
     /Дає Весні голубів, Весна випускає голубів, разом вибігають діти/.
     
     Весна:
     Гей, мої квітки-веснянки,
     Вдягайте віночки,
     Виводьте таночки, 
     В дорогу рушаймо, 
     Наш край прославляймо!
     /Виходять музики, запрошуючи всіх до танців. 
     
     Музиканти: 
     Розлилися води на чотири броди.
     Гей, дівки, весна-красна, зілля зелененьке!
     На другому броді зозуленька кує,
     Зозуленька кує, бо літечко чує! 
     На другому броді соловей співає,
     Соловей співає, весну закликає!
     Соловей співає, весну закликає!
     На третьому броді сопілочка грає,
     Сопілочка грає, на гуляння скликає!
     На четвертому броді дівка косу чесала,
     Дівка косу чесала, красну квітку вплітала.
     Одягала віночок, починала таночок.
     /Виконується танець. Потім починається концерт колективів художньої самодіяльності/.
     
     ДИТЯЧЕ СВЯТО.
     /В цей час на дитячій галявині починається дитяче свято "Жаворонка". Сценічну площадку займають діти в костюмах птиць, тримаючи в руках "жаворонків", "голубів". Починається пташиний карнавал/. 
     Дівчинка, тримаючи "жяворонка": 
     Ой, вилинь, вилинь, жаворонку,
     Та й принеси літечко з собою.
     Принеси літо-літечко,
     Та й зеленеє житечко, 
     Хрещатий барвіночок 
     І запашний васильочок!
     /Діти виконують веснянку "Защебетала пташечка під віконечком" - сл. і муз. Я.Степового/.
     Защебетала пташечка під віконечком,
     Сподівалась пташечка весни з сонечком.
     Прилинь, прилинь, пташечка, весна красная,
     Як легенька хмаронька в небі ясному.
     Вбери степи травами, вквітчай ніжними,
     Потоки купавами білосніжними.
     Осип луки перлами, осип росами,
     Розлийся джерелами стоголосими.
     
     /З'являється Весна, діти оточують її в хоровод, співаючи веснянку "Прийшла весна, воскресла" - сл. і муз. народні/.
     Прийшла весна, воскресла,
     А що ж вона принесли?
     Прийшла весна з квітами, квітами,
     Зеленими вітами, вітами.
     Весна, весна днем красна.
     Що ж ти нам, весно, принесла?
     Нам принесла щастячко, щастячко.
     Здрастуй, весно-весняночко!
     Весна, весна, днем красна,
     Що ж ти нам, весно, принесла?
     Нам принесла сонечко, сонечко,
     Ще й зелене житечко
     З хрищатого барвіночку!
     
     Весна:
     Принесла я вам літечко, 
     Ще й запашне зіллячко, 
     З холодною травицею, холодною водицею. 
     Принесла я вам ягнятко, ще й маленьке телятко. 
     Ой,  вербе, вербиця, час тобі, вербице, розвиться, 
     Ой, верба, верба-тополя, схилила гіллячко додолу! 
     На зелену діброву, на холодну водицю, 
     На шовкову травицю, 
     Там соловейко гніздо в'є, 
     А зозуленька кує.
     - Я бачу, що ви вже готові зустрічати моїх вісників - веселе птацтво.
     
     Діти: Готові!
     
     Весна: Подивимось, які пташівні ви їм приготували. /Весна визначає шпаківню кращу, діти розказують, чому вони зробили шташівню такої форми; за кращу шпаківню Весна вручає подарунки/. 
     
     Весна:  А зараз, діти, подивимось концерт,  який приготували для нас колективи художньої самодіяльності. Іде концерт дитячої самодіяльності.
     
     Весна:  А зараз давайте всі пограємо, всіх запрошуємо в коло! /Весна проводить ігри/.
     
     Ігра "Унадився журавель".
     Вибирають дійові особи - Журавель, баба, діти.
     Зміст гри: Журавель з палочкою в руках ходить по бабиних коноплях, вишукує жабеня. Діти співають:
     Унадився журавель, журавель До бабиних конопель, конопель, Сякий-такий журавель, Сякий-такий довгоносий. Сякий-такий виступає, Конопельки все щіпає
     Діти бігають зображаючи жабенят, дратують його, показуючи,  який він високий, довгоносий, імітуючи його ходу, але роблять вигляд, начебто вищіпують коноплі. Співають:
     Буде лихо журавлю, журавлю,
     Коли я його зловлю.
     Сякий-такий журавель,
     Сякий-такий довгоносий.
     Такий-сякий виступає.
     Конопельки все щіпає.
     Журавель на кінець пісні "виловлює носом" жабеня, той вибуває а гри. З'являється "баба" і всі ловлять журавля дотиком руки. Той, хто вловить, стає журавлем. Гра продовжується.
     
     Ігра "Рій гуде".
     Дійові особи - Старша бджола, ведмідь, бджоли. Зміст гри: до вулика з піснею повертається рій: Рій гуде, рій шумить,
     Рій до вулика спішить.
     Гей, ведмідь, дорогу дай
     І бджілок не зачіпай!
     До берлоги краще йди, 
     щоб не трапилось біди!
     Попереду - старша бджола, за нею, тримаючи одне одного руками за талію - рій. Старша бджола захищає крайніх бджілок від ведмедя. А він намагається зловити крайню бджілку. /Гра може повторюватися декілька раз/.
     
     Весна: А зараз давайте, діти, заведемо "Перепілочку". /Діти стають в круговий танок, в колі - дівчинка - "перепілочки", яка показує про що співається в пісні/. 
     Діти співають:
     Перепілочка невеличка,
     Тут була, тут була перепілочка.
     В перепілочки голова болить, 
     Тут була, тут була перепілочка. 
     В перепілочки животик болить, 
     Тут була, тут була перепілочка. 
     В перепілочки плечиці болять, 
     Тут була, тут була перепілочка. 
     В перепілочки коліна болять, 
     Тут була, тут була перепілочка.
     В перепілочки та старий мужичок 
     Із торгу йде, нагайку несе /перепілка "плаче"/, 
     А в перепілочки молодий мужичок, 
     Молодий несе, черевички несе 
     /хоче вискочити із кола, її не пускають, той, хто пропустись її, стає на її місце, гра продовжується/.
     
     Ігра "Подоляночка":
     Діти утворюють круговий танок, в колі - "подоляночка".
     Співають:
     Десь тут була подоляночка, 
     Десь тут була молодесенька,
     Тут вона впала, до землі припала /присідають/,
     Личко не вмивала, бо води не мала.
     Ой устань, устань, подоляночко,
     Ой устань, устань, молодесенька /піднімаються/.
     Обмий личко,  як ту скляночку,
     Возьмись в боки за самії скоки,
     Підскоч до гаю, бери дівча з краю!
     /Подоляночка намагається впіймати кого-небудь, той і продовжує водити. По закінченню ігор діти з Весною йдуть розвішувати шпаківні на дерева/.
     
     СВЯТО ДЛЯ МОЛОДІ.
     Ввечері на відкритій танцювальній площадці продовжується молодіжна частина свята /під час танців молоді пропонуються народні танцювальні  ігри, конкурси/.
     
     Ведучі - Хлопець і Дівчина:  
     Ой, тут веселий дівочий склад,
     Ой, тут дівчата збиралися, 
     Рястам, барвінком квітчалися, 
     З весною радо віталися: - 
     Ой, весно-веснянко, веди нас в танок, 
     Веснянко, вже наша берізка 
     Покрилась цвітом білесеньким. 
     Вже квітчається, 
     Білесеньким цвітом вкривається.
     /Танцювальна пауза. Під час перерви між танцями Ведучі проводять конкурс на краще знання сучасної української естради/:
     
     Ведучий: Пропонуємо вам декілька пісень у виконанні артистів української естради. Треба назвати авторів і виконавців цих пісень.
     /В запису звучать декілька пісень/.
     Молодь відповідає, самі активні нагороджуються сувенірами.
     
     Ведучий: А зараз пропонуємо вам в запису фрагменти популярних класичних і сучасних творів. Назвіть авторів цих творів.
     /В запису звучать фрагменти з творів Лисенка, Гулака-Артемовського Ревуцького, а також Івасюка, Мозгового, Петриненка і ін./.
     
     Ведучий /після танцювальної паузи/: Ми продовжуємо конкурс ерудитів. До нас завітали театральні колективи /називає/. У їх виконанні ми подивимось фрагменти п'єс, які ви повинні відгадати,
     /У виконанні самодіяльних артистів виконуються фрагменти з п'єс українських письменників/. 
     Танцювальна пауза.
     
     Ведучий: Весна... чудесна пора, оспівана з давніх часів усіма народами. Вона не може не хвилювати і нас своєю красою, наснагою, яку вливає нам в душу... І сьогодні для багатьох весна залишається порою чистих надій і сподівань.
     
     Ведуча: Та не тільки надій і сподівань, але й подій. Нам дуже приємно розповісти про наших односельців, в житті яких цієї весни здійснились приємні події. І користуючись нагодою, ми поздоровляємо /називає прізвище, ім'я/ з першою трудовою весною.
     
     Ведучий: Прошу молодих механізаторів розповісти про свою першу посівну /бере коротеньке інтерв'ю/.
     /Ведучи також розповідає і знайомить присутніх з молодими парами, які цієї весни вступили до шлюбу, про тих, в кого народились діти і т.ін. На згадку про свято всім пручаються сувеніри/.
     
     Ведучий: А зараз для тих, хто хоче познайомитись на нашому вечорі ми пропонуємо давню ігрову веснянку "Вербовая дощечка", яка нагадує російський "Ручеек". Одна із умов цієї гри: вибираючи одне одного, треба познайомитись. Отже, звучить пісня і гра починається.
     /Фольклорний колектив виконує "Вербову дощечку"/.
     Вербовая дощечка, дощечка, 
     Бігла в полі Насточка, Насточка. 
     На все поле лілеє, лілеє. 
     Звідки милий приїде, приїде, 
     Що Настечці привезе, привезе. 
     Червоні чоботи, чоботи 
     Київської роботи, роботи. 
     А в Косові роблене, роблене, 
     А у Львові ношене, ношене. 
     Як Насточка вбувала, вбувала 
     Вся діброва палала, палала. 
     Ідуть дівки гасити, гасити. 
     Скільки в цебрі водиці, водиці, 
     Стільки в дівках правдиці, правдиці. 
     Скільки в центрі дощечки дощечок, 
     Стільки в хлопців болячок, болячок!
     /Танцювальна пауза/.
     
     Ведучий: Зараз, під час відпочинку, для вас виступають учасники художньої самодіяльності.
     /У виконанні молодіжних вокальних, фольклорних колективів звучать веснянки/
     "Вийди, вийди, Івавочку" /сл.і муз.народні/.
     Вийди, вийди, Іваночку,
     Заспівай нам весняночку.
     Зимували, не співали,
     Весну дожидали!
     Весно, весно, наша весно.
     Що ж ти нам принесла?
     Старим бабкам по кийочку,
     А дівчатам по віночку.
     Звила я віночок вчора
     Звечора, звечора.
     З зеленого барвіночку.
     Та й повісила на кілочку.
     Матуся вийшла, віночок зняла
     Та и нелюбові дала,
     Кали б я теє знала,
     Я б його сховала,
     Ніж нелюбові дала.
     /Виконується веснянка "Ой, весна, весняночка", сл. і муз. народні/.
     Ой, весна, весняночко, де твоя дочка та паняночка? 
     Десь у садочку шиє сорочку, 
     Щовком та біллю та вишиває, своєму милому пересилає. 
     "Надівай її щонеділеньки, 
     Споминай мене щогодиноньки".
     Шовком я шила, а біллю рубила, 
     Жаль мені козака, що я полюбила.
     
     Веснянка "Покладу я кладку " - сл. і муз. народні/.
     Покладу я кладку,
     Та й через муравку вербову.
     Хто ж мені нині
     проведе додому молоду?
     Не журись, дівчино.
     Не журись, рибчино, не журись,
     Та й до мого серця пригорнись.
     Я ж тебе, коханая, до своїх воротець
     Проведу, бо тебе кохаю,
     Бо тебе кохаю молоду.
     Я до тебе, серце, 
     Через тую кладку перейду. 
     Запашного зілля, рясту і барвінку, 
     Рясту і барвінку принесу.
     Зав'єш собі, серце, 
     На свою голівку віночок, 
     Вийди, помилуйся, моя зоре ясная. 
     Нам весна кохання у садок вишневий принесла. 
     Хай же розквітає 
     Життя наше красне, як весна. 
     /Танцювальна пауза/
     
     /Ведучі проводять ігри: 
     
  
     
     Гра "Передай капелюха". В центрі танцювального майданчика молодь утворює коло. Грає музика, всі танцюють і під час танцю по кругу передають капелюха, намагається це зробити якнайшвидше. Якщо музика зупиняється і капелюх у когось залишився, той і вибуває з гри. Гра продовжується, поки не залишиться мала кількість граючих/.
     
     Гра "На рахунок". Називається будь-яка цифра, наприклад, "5" - всі повинні тянцівати, створивши кола по п'ять осіб. Так і на інші цифри. Хто затримається, той вибуває з гри. Гра-танець продовжується доти, поки не залишиться одна пара переможців/.
     
     Конкурс на знання українських прислів'їв: доповідати другу частину прислів'я.
     "Хороший друг - /найбільший скарб/.
     "Життя без кохання, /як рік без весни/.
     Любов, як перстень - /нема кінця/.
     "Шануй батька Й неньку - /буде тобі скрізь гладенько/.
     "Найдорожчий клад - /як в родині лад/.
     "Без жінки - /як без рук/.
     "Як ти своїм батькам - /так тобі діти роблять/.
     "Наречена гарна вправна, /ніж гарно вбрана/.
     "Коли чоловік любий - /жінка усміхнена/.
     "Посій труд, /а вродить слава/.
     "Без пари - /нема кохання/.
     
     Конкурс загадок: 
     - Скільки було: баба, дві матері, дві дочки і онука? /Троє/.
     - Яке жіноче ім'я складається із тридцяти літер "я"? /ЗО-я/.
     - Летіла стая птиць: попереду дві птиці, по краю - дві, по боках - дві. Скільки всього птиць в стаї? /Чотири/.
     - Чотири брата під однією стріхою. Хто це? /Стіл/. 
     - У двох матерів по п'ять синів, у кожного своє ім'я? /Руки  і пальці/.
     - Не людина, не море, а хвилюється? /Нива/. 
     - Що стоїть посеред Києва? /Літера "є"/. 
     - Хто плаче без голосу? /Береза/.
     
     Ведучий: А зараз я прощу бути уважними. Послухайте, що я вам розповім. Скільки кому років? Ця тема, особливо для жінок, дуже делікатна. "Тамара, Лєна, Марина говорила про те, скільки кому років. Тамара: "Мені 22 роки. Я молодша від Лени на два роки і на рік старша від Марини". Марина: "Я молодша від Тамари. Мені 23 роки. Лєна на три роки старше від Тамари". Лєна: "Я не сама молодша. Між Мариною і мною різниця в три роки. Марині 25 років". В даному випадку кожна тільки два рази говорила правду. Скільки кожній років?
     /Тамарі - 23, Лєні - 25, Марині - 22/.
     /Танцювальна пауза/.
     
     Ведучі: Дорогі друзі! Настав час прощатися. Було дуже приємно провести з вами час.
     Хай весна принесе в ваше життя радість, щастя. Вудьте завжди по-весняному щирі і усміхнені! На все добре!
     
    
